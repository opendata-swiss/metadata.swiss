---
title: Chi Siamo
heading: opendata.swiss
subHeading: >-
  opendata.swiss è il portale centrale in cui sono archiviati i dati liberamente
  accessibili («open government data» o «OGD») dell’amministrazione pubblica
  svizzera.


  Il portale opendata.swiss, strumento centralizzato e attendibile, offre un accesso semplice ai dati pubblici della Confederazione, dei Cantoni e dei Comuni. Oltre a quelli pubblici, sul portale sono archiviati anche dati di terzi (imprese parastatali o attori privati che assumono compiti per conto della Confederazione, dei Cantoni e dei Comuni), purché tali dati siano di interesse pubblico e anche se figurano già su altri portali.


  Il portale opendata.swiss intende in particolare:


  * fornire un quadro generale dei dati pubblici aperti attualmente pubblicati in Svizzera, in modo da facilitare lo scambio tra i fornitori e gli utenti dei dati;

  * creare un ambiente che favorisca l’utilizzo dei dati pubblici;

  * fornire supporto alla creazione di un elemento cardine per l’infrastruttura dei dati svizzeri.


  Si tiene a precisare che il portale si limita ad archiviare i dati. L’hosting dei dati è garantito dal loro proprietario, ciò che di fatto ne impedisce la ridondanza. Di norma, gli open government data non contengono alcun dato personale, bensì dati aggregati e anonimizzati, che non consentono di risalire alle persone cui si riferiscono. Si tratta di una conditio sine qua non per poter proporre questi dati per la pubblicazione.
---
## Desiderate pubblicare dati su opendata.swiss?

Le organizzazioni interessate alla pubblicazione di dati liberamente accessibili troveranno informazioni in merito nel manuale online seguente: [handbook.opendata.swiss](/handbook)

[![opendata.swiss handbook logo](/img/handbook_logo.png "opendata.swiss handbook logo")](/handbook)

## Chi gestisce il portale?

Il portale è gestito dalla Segreteria Open Government Data, annessa all’Ufficio federale di statistica (UST). La Segreteria OGD sostiene le organizzazioni nella pubblicazione dei loro dati aperti e svolge un monitoraggio continuo della qualità del catalogo.

opendata.swiss è gestito e sviluppato nel quadro della «[Strategia sul libero accesso ai dati pubblici in Svizzera 2019–2023](https://www.news.admin.ch/it/nsb?id=73188)», adottata dal Consiglio federale il 30 novembre 2018. Per l’Amministrazione federale la strategia è a carattere obbligatorio.

## Organizzazioni partner

opendata.swiss è stato messo a punto da diverse organizzazioni partner sotto l’egida degli Archivi federali (AFS) fino al 2018. Nel 2019, su mandato del Dipartimento federale dell’interno (DFI), ne ha assunto la responsabilità della gestione l’Ufficio federale di statistica (UST). Il portale è in continuo sviluppo in collaborazione con i partner. È disponibile un [elenco di tutte le organizzazioni che pubblicano dati](http://localhost:3000/it/organisations) .

Le organizzazioni elencate di seguito forniscono supporto alla Segreteria OGD per la gestione e lo sviluppo del portale:

* ...

## Domande?

Troverete informazioni supplementari e la documentazione in merito agli OGD [sul sito Internet dell’Ufficio federale di statistica (UST)](https://www.bfs.admin.ch/bfs/it/home/servizi/ogd/documentazione.html).

Se la domanda riguarda uno specifico set di dati, siete pregati di rivolgervi direttamente al punto di contatto indicato nel set di dati. Per domande generiche riguardanti il portale o il tema dei dati pubblici aperti, vi invitiamo a [contattarci](http://localhost:3000/it/contact).
